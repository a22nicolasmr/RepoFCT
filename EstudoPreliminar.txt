1. Descrición do proxecto
Descrición resumida da aplicación, onde se explica a idea do proxecto e o seu obxectivo principal.

1.1. Xustificación do proxecto
Neste apartado incluirase a información necesaria para xustificar a realización do proxecto. Debe indicarse como xurdiu a idea do proxecto, que obxectivo se persegue coa súa posta en marcha e/ou que problema vai resolver.

1.2. Funcionalidades do proxecto
Explicaranse de forma xeral as funcionalidades que vai ofrecer o proxecto.

1.3. Estudo de necesidades. Proposta de valor respecto ao que hai no mercado.
Indicaranse diferentes aplicacións existentes que resolvan problemas similares, explicación de en que medida o conseguen indicando a súa posición no mercado.

1.4. Persoas destinatarias
Explicitarase o tipo de persoas ás que vai dirixida a aplicación (contexto social ou sector empresarial, franxa de idade, colectivo, ...). É necesario aclarar se o público obxectivo son persoas, grupos sociais e/ou empresas.

1.5. Promoción
Indicaranse as técnicas elixidas para a súa promoción incluíndo a súa xustificación: redes sociais, plataformas multimedia, páxinas web, posicionamento web SEO, patrocinios, participación en eventos, outras.

1.6. Modelo de negocio
Elección do modelo de negocio explicando a súa xustificación (modelo de pago / freemium - de balde as funcionalidades básicas, mentres que se cobra por servizos máis avanzados / In house - desenvolvemento a medida para contornas empresariais / de subscrición / por publicidade / outros).

2. Requirimentos
Descrición dos medios materiais e das tecnoloxías necesarias que se usarán para desenvolver o proxecto incluíndo as linguaxes de programación frontend e backend, técnicas, librerías, bases de datos, servizos usados, servidores, API’s, etc.

Infraestructura: dominio web, servidor web dedicado, servidor de base de datos, almacenamento, memoria, ...
Backend: tecnoloxías usadas.
Frontend: tecnoloxías usadas.